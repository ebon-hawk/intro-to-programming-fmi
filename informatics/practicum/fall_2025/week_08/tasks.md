# Едномерни масиви. Масиви и функции

### Задача 1 → Трансформация на масив

Напишете функция `transform`, която получава аргумент масив и преобразува всеки негов елемент по следните правила:

- Отрицателните числа се заменят с квадрата им
- Положителните числа се заменят с половината им
- Нулите се заменят с единица

### Задача 2 → Последователни равни елементи

Напишете функция `checkNext`, която проверява дали в масив от числа има два последователни еднакви елемента.

### Задача 3 → Премахване на последователности

Напишете функция `removeNext`, която в масив заменя всяка последователност от еднакви елементи с един единствен елемент със същата стойност.

### Задача 4 → Проверка дали масив е множество

Напишете функция `isSet`, която проверява дали в масив има повторения.

### Задача 5 → Преобразуване в множество

Напишете функция `toSet`, която премахва повторенията от масив (преобразува го в множество).

### Задача 6 → Обединение на множества

Напишете функция `union`, която връща **множество**, съдържащо всички елементи, които се срещат в някой от двата масива-аргументи, **без повторения**.

### Задача 7 → Сечение на множества

Напишете функция `intersection`, която връща **множество**, съдържащо всички елементи, които се срещат **и в двата** масива-аргументи, **без повторения**.

### Задача 8 → Разлика на множества

Напишете функция `difference`, която връща **множество**, съдържащо всички елементи, които се срещат в първия масив, но **не и във втория**, **без повторения**.

### Задача 9 → Хистограма на стойности

Напишете функция `histogram`, която получава масив от числа със стойности между 0 и 255 и намира броя срещания на всеки от тях.

### Задача 10 → Проверка за периодичност

Напишете функция, която проверява дали масив от цели числа е периодичен. Ако период съществува, да се изведе.

```
Вход:
1 2 3 1 2 3 1 2 3 1

Изход:
3
```

### Задача 11* → Завъртане на масив наляво/надясно

Напишете програма, която приема масив от цели числа и целочислена стойност `rotations`. Ако `rotations` е положително число, измества масива надясно с `rotations` брой позиции. Ако `rotations` е отрицателно, извършете същото действие, но наляво.

```
Вход:
5
1 2 3 4 5
2

Изход:
4 5 1 2 3
```

### Задача 12* → Операции с числа представени като масиви от цифри

Големите цели числа могат да бъдат представени като масиви от техните цифри, което позволява работа с числа с произволна дължина - дори по-големи от стандартните типове в езика C.

Да се реализират функции, които работят с такива числови представяния, включително:

- Въвеждане на число като последователност от цифри
- Извеждане на числото в стандартен вид
- Сравнение (по равенство и по наредба)
- Събиране на две числа
- Изваждане на две числа
- Умножение