# Многомерни масиви

### Задача 1 → Намиране на минимален елемент

Напишете функция, която приема матрица и връща **най-малкия елемент** в нея.

### Задача 2 → Главен и второстепенен диагонал

Напишете функция, която приема квадратна матрица `N × N` и отпечатва първо **главния диагонал**, а след това и **второстепенния**.

### Задача 3 → Зиг-заг обхождане

Напишете функция, която отпечатва елементите на матрица в **зиг-заг ред**:

- Четен ред - от ляво надясно
- Нечетен ред - от дясно наляво

### Задача 4 → Проверка за триъгълна матрица

Напишете функция, която приема квадратна матрица `N × N` и връща дали тя е **триъгълна**, т.е. дали **под главния диагонал има само нули**.

### Задача 5 → Транспониране на матрица

Напишете функция, която **транспонира квадратна матрица** `N × N`.

### Задача 6 → Проверка за магически квадрат

Квадратната матрица се нарича **магическа**, ако сумата на всички редове, всички колони и двата диагонала е еднаква. Напишете функция, която проверява дали дадена матрица е магическа.

### Задача 7 → Операции с матрици

Напишете функции, които:

- Събират две матрици със съвместими размери
- Умножават матрица със скалар (число)

### Задача 8 → Спираловидно обхождане

Напишете функция, която получава матрица и **отпечатва елементите ѝ спираловидно**, от външните елементи към центъра.

### Задача 9 → Завъртане на матрица надясно

Напишете функция, която приема матрица и я **завърта надясно на 90°**.

### Задача 10 → Умножение на матрици

Напишете функция, която **умножава две матрици**, ако размерите им са съвместими.